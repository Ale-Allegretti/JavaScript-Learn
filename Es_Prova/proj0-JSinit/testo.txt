Non è chiaro quale sia stato il problema dal punto di vista tecnico. Sono parecchi gli analisti che hanno provato a capire quello che è successo. Secondo la maggior parte delle ricostruzioni emerse fino a questo momento, si escluderebbe la possibilità di attacchi hacker. Sembra che il problema riguardasse il Dns, il Domain Name System. In pratica è come se Facebook avesse oscurato l'indirizzo con cui gli utenti potevano rintracciarlo online. Anzi, è come se l’indirizzo www.facebook.com non fosse mai esistito. È possibile che questo indirizzo sia saltato dopo un aggiornamento. In ogni caso è raro che un servizio così diffuso venga interrotto per così tanto tempo. Doug Madory, analista della società di monitoraggio Kentik, aveva spiegato al Washington Post che la disfunzione di Facebook è enorme: è come se fosse completamente morto.
